Saluton! Mi estas Warut Bunprasert
Mi estas 31-jara tajlandano. 
Mi estas instruisto pri tajlanda tradicia muziko.
Mi nun loĝas en la provinco Rayong, kie estas en la orienta parto de Tajlando.
--
Mi trovis Esperanton en la jaro 2014 (Tiam mi estis studento) pere de lernolibro "Esperanto per rekta metodo" de Stano Marcek en la universitata biblioteko. Poste mi plu lernis pere de interreto "lernu.net". Sed tio ne estis tiom efika lernado ĝis post kelkaj monatoj mi serĉis esperantiston, kiu loĝas en Bangkoko. Finfine, mi renkontiĝis kun mia unua esperantisto, kiu estas japano. Lia nomo estas Tanaka Kazuki aŭ Esperanta nomo "Kampo" el la urbo Osaka. Mi kun li renkontiĝis preskaŭ ĉiusemajne. Tial mia Esperanto pli kaj pli boniĝis.

Tamen pro tio ke, Kampo havis kontaktojn kun alilandaj esperantistoj, kiuj vojaĝis al Bangkoko. Mi povis renkontiĝis kun aliaj esperantistoj. Tial motivigis min plu lerni la lingvon. 
--
Kaj mi kaj Kampo opiniis, ke Esperanto estis interesa lingvo. Ni fondis grupon Esperanto-grupo en SWU (2015-2016) (SWU: estas mallongigo de universitata nomo en la anlga) por aranĝi Esperantajn kursojn. Laŭ la nuna esploro la grupo estis la unua Esperanto-grupo en tajlanda universitato. Ni povis okazigi oficialan kurson kaj ne-oficialajn kursojn. Poste kiam mi finis mian studadon, ni fondis urban klubon Bangkoka Esperanto-Klubo "Verda Elefanto" (2016-nun). 

Pro la fondiĝo de la grupoj ni povis amikiĝi kun aliaj studentoj kaj alilandaj esperantistoj. Tial motivigis min agadi por Esperanto.
--
Miaj Esperanto-spertoj. 
Krom la enlanda agado, mi estis subtenita de alilanda agado por partopreni Esperatajn eventojn en aliaj landoj:
1.(2015) La 34-a Komuna Seminario, Busan, Sud-Koreio.
2.(2016) La 40-a Somera Renkontiĝo, Cat Ba, Vjetnamio.
3.(2017) La 102-a Universala Kongreso de Esperanto, Seulo, Sud-koreio.
4.(2018) La 1-a Kunveno de Sudorientazia Junularo, Ayutthaya, Tajlando. (Unu el la organizanto)
5.(2018) Oomoto-centro, Kameoka, Japanio.
6.(2018) Zamenhof-festo, Suita, Japanio.
--
Miaj tradukoj
- Konciza Gramatiko de Esperanto (2016, plibonigita 2018) (ไวยากรณ์ภาษาเอสเปรันโต ฉบับสังเขป)
- Ekzercaro de la lingvo internacia "Esperanto" eldono tajlingva (2017)
- Esperanto-lernolibro laŭ Zagraba Metodo kun aprobo de la aŭtoro. (2017)
- Esperanto-Taja Vortareto (2017, plibonigita 2018)
- La artikolaro pri Esperanto-movado en Tajlando en Vikipedio (2018)  https://eo.wikipedia.org/wiki/Esperanto-movado_en_Tajlando
- zamenhof.info/th (taja traduko 2018)
- Esperanto-rakonteto "Bona restoracio, sed multekosta" kun gramatika klarigo kaj vortolisto (2018)
- Unua Libro por tajlandanoj (2023)
- Reta Esperanto - Taja Vortaro พจนานุกรมเอสเปรันโต-ไทย
- fojfoje, mi tradukas tajajn fabelojn en Esperanton. ĉe https://saluton-tajlando.blogspot.com/
--
konklude,
Mi opiniis, ke Esperanto estas lingvo interesa, sufiĉe simpla, kaj la ĉefa kialo estas, ke la uzantoj de la lingvo estas ĉiam afablaj kaj amikemaj. Tial mi ankoraŭ uzas ĝin, lerni plu kaj agadas.